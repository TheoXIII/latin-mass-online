<h2>Confiteor</h2>
<p><span class="red">S.</span>  Confíteor Deo omnipoténti, beátæ Maríæ semper Vírgini, beáto Michaéli Archángelo, beáto Ioánni Baptístæ, sanctis Apóstolis Petro et Paulo, ómnibus Sanctis, et vobis, fratres: quia peccávi nimis cogitatióne, verbo et ópere: mea culpa, mea culpa, mea máxima culpa. Ideo precor beátam Maríam semper Vírginem, beátum Michaélem Archángelum, beátum Ioánnem Baptístam, sanctos Apóstolos Petrum et Paulum, omnes Sanctos, et vos, fratres, oráre pro me ad Dóminum, Deum nostrum.
<br><span class="red">M.</span> Misereátur tui omnípotens Deus, et, dimíssis peccátis tuis, perdúcat te ad vitam ætérnam.
<br><span class="red">S.</span> Amen.
<br><span class="red">M.</span> Confíteor Deo omnipoténti, beátæ Maríæ semper Vírgini, beáto Michaéli Archángelo, beáto Ioánni Baptístæ, sanctis Apóstolis Petro et Paulo, ómnibus Sanctis, et tibi, pater: quia peccávi nimis cogitatióne, verbo et ópere: mea culpa, mea culpa, mea máxima culpa. Ideo precor beátam Maríam semper Vírginem, beátum Michaélem Archángelum, beátum Ioánnem Baptístam, sanctos Apóstolos Petrum et Paulum, omnes Sanctos, et te, pater, oráre pro me ad Dóminum, Deum nostrum.
<br><span class="red">S.</span> Misereátur vestri omnípotens Deus, et, dimíssis peccátis vestris, perdúcat vos ad vitam ætérnam.
<br><span class="red">℟.</span> Amen.
<br><span class="red">S.</span> Indulgéntiam, ✠ absolutiónem et remissiónem peccatórum nostrórum tríbuat nobis omnípotens et miséricors Dóminus.
<br><span class="red">℟.</span> Amen
<br><span class="red">℣.</span> Deus, tu convérsus vivificábis nos.
<br><span class="red">℟.</span> Et plebs tua lætábitur in te.
<br><span class="red">℣.</span> Osténde nobis, Dómine, misericórdiam tuam.
<br><span class="red">℟.</span> Et salutáre tuum da nobis.
<br><span class="red">℣.</span> Dómine, exáudi oratiónem meam.
<br><span class="red">℟.</span> Et clamor meus ad te véniat.
<br><span class="red">℣.</span> Dóminus vobíscum.
<br><span class="red">℟.</span> Et cum spíritu tuo.
<br><span class="red">℣.</span> Orémus,
<br><span class="red">℣.</span> Aufer a nobis, quǽsumus, Dómine, iniquitátes nostras: ut ad Sancta sanctórum puris mereámur méntibus introíre. Per Christum, Dóminum nostrum. Amen.
<br><span class="red">℣.</span> Orámus te, Dómine, per mérita Sanctórum tuórum, quorum relíquiæ hic sunt, et ómnium Sanctórum: ut
indulgére dignéris ómnia peccáta mea. Amen.</p>
