<h2>Psalm 42:1-5</h2>

<p><span class="red">S.</span> Iúdica me, Deus, et discérne causam meam de gente non sancta: ab hómine iníquo et dolóso érue me.
<br><span class="red">M.</span> Quia tu es, Deus, fortitudo mea: quare me reppulísti, et quare tristis incédo, dum afflígit me inimícus?
<br><span class="red">S.</span> Emítte lucem tuam et veritátem tuam: ipsa me deduxérunt, et adduxérunt in montem sanctum tuum et in tabernácula tua.
<br><span class="red">M.</span> Et introíbo ad altáre Dei: ad Deum, qui lætíficat iuventútem meam.
<br><span class="red">S.</span> Confitébor tibi in cíthara, Deus, Deus meus: quare tristis es, ánima mea, et quare contúrbas me?
<br><span class="red">M.</span> Spera in Deo, quóniam adhuc confitébor illi: salutáre vultus mei, et Deus meus.
<br><span class="red">S.</span> Glória Patri, et Fílio, et Spirítui Sancto.
<br><span class="red">M.</span> Sicut erat in princípio, et nunc, et semper: et in saecula sæculórum. Amen.

<br><span class="red">Ant.</span> Introíbo ad altáre Dei. Ad Deum, qui lætíficat iuventútem meam.

<br><span class="red">℣.</span> Adiutórium nostrum ✠ in nómine Dómini.
<br><span class="red">℟.</span> Qui fecit coelum et terram.</p> 
