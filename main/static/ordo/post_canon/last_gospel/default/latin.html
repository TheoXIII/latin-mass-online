<h2>The Last Gospel</h2>
<p><span class="red">℣.</span> Dominus vobiscum.
<br><span class="red">℟.</span> Et cum spiritu tuo.
Initium + sancti Evangélii secúndum Ioánnem.
<br><span class="red">℟.</span> Gloria tibi, Domine.</p>
<p>In princípio erat Verbum, et Verbum erat apud Deum, et Deus erat Verbum. Hoc erat in princípio apud Deum. Omnia per ipsum facta sunt: et sine ipso factum est nihil, quod factum est: in ipso vita erat, et vita erat lux hóminum: et lux in ténebris lucet, et ténebræ eam non comprehendérunt.
Fuit homo missus a Deo, cui nomen erat Ioánnes. Hic venit in testimónium, ut testimónium perhibéret de lúmine, ut omnes créderent per illum. Non erat ille lux, sed ut testimónium perhibéret de lúmine.
Erat lux vera, quæ illúminat omnem hóminem veniéntem in hunc mundum. In mundo erat, et mundus per
ipsum factus est, et mundus eum non cognóvit. In própria venit, et sui eum non recepérunt. Quotquot
autem recepérunt eum, dedit eis potestátem fílios Dei fíeri, his, qui credunt in nómine eius: qui
non ex sanguínibus, neque ex voluntáte carnis, neque ex voluntáte viri, sed ex Deo nati sunt.<p>
<p><i>All kneel</i></p>
<p><b>ET VERBUM CARO FACTUM EST</b></p>
<p>et habitávit in nobis: et vídimus glóriam eius, glóriam quasi Unigéniti a Patre, plenum grátiæ et veritatis.
<br><span class="red">℟.</span> Deo gratias.</p>
