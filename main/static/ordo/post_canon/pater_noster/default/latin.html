<h2>Pater noster</h2>
<p>Orémus: Præcéptis salutáribus móniti, et divína institutióne formáti audémus dícere:</p>
<p>Pater noster, qui es in cælis. Sanctificétur nomen tuum. Advéniat regnum tuum. Fiat volúntas tua, sicut in cælo et in terra. Panem nostrum quotidiánum da nobis hódie. Et dimítte nobis débita nostra, sicut et nos dimíttimus debitóribus nostris. Et ne nos indúcas in tentatiónem:
<br><span class="red">℟.</span> Sed líbera nos a malo.
<br><span class="red">S.</span> Amen.</p>
<p>Líbera nos, quǽsumus, Dómine, ab ómnibus malis, prætéritis, præséntibus et futúris: et
intercedénte beáta et gloriósa semper Vírgine Dei Genetríce María, cum beátis Apóstolis tuis Petro
et Paulo, atque Andréa, et ómnibus Sanctis, da propítius pacem in diébus nostris: ut, ope
misericórdiæ tuæ adiúti, et a peccáto simus semper líberi et ab omni perturbatióne secúri.</p>
<p>Per eúndem Dóminum nostrum Iesum Christum, Fílium tuum.
<br>Qui tecum vivit et regnat in unitáte Spíritus Sancti Deus.
<br><span class="red">℣.</span> Per ómnia sǽcula sæculórum.
<br><span class="red">℟.</span> Amen.
<br><span class="red">℣.</span> Pax Dómini sit semper vobíscum.
<br><span class="red">℟.</span> Et cum spíritu tuo.</p>
